---
title: "Книгата на Кристияна Вълчева излезе и на българския пазар"
description: От днес и в България на пазара е книгата на освободената от Либия медицинска сестра Кристияна Вълчева. Историята на Кристияна написа Миролюба Бенатова.
author: ["Миролюба Бенатова"]
date: 2007-11-09
tags: ["българските медици в Либия", "Либия", "Кристияна Вълчева", "книга"]
cover:
  image: ./images/2007-11-09-Knigata_na_Kristiyana_Valcheva_izleze_i_na_balgarskiya_pazar/cover.webp
  hiddenInSingle: false
---

Книгата, с оригинално българско заглавие "8 години заложница на Кадафи", вече се продава във Франция, Германия и Белгия.

Кристияна Вълчева разказва своя живот пред журналиста Миролюба Бенатова. Двете създават книгата. В нея има и страшни, и много лични неща.

Миролюба Бенатова: "Вътре е нейното минало, вътре са и онези 8 години, които тя е преживяла в Либия, без да бъде в затвора, вътре е всъщност цялата личност Кристияна Вълчева във, извън, около затвора, извън Либия, в България по време на комунизма, всичко което представлява тя".

Кристияна признава, че за осем години не е плакала нито веднъж.

Кристияна Вълчева: "Аз все още не мога да плача, или поне не мога да плача от лошото, единственото, което за в бъдеще би могло да извади от мен някакви сълзи би било нещо хубаво".

Миролюба Бенатова: "Най-страшното е безвремието, най-страшното е това, че ти не знаеш точно кога ще свърши и най-страшното е безчувствието, което всъщност е най-голямата смърт и най-голямата присъда".

Ще прочетете неща, за които никога досега не е говорено, но и такива, за които с времето хората забравиха.

Кристияна Вълчева: "Година и два месеца бяхме в школата за полицейски кучета, където спяхме долу на земята и имахме само едни дюшек, мръсен, нямахме възглавница, чаршаф, само едно одеало, което бодеше".

Книгата бе представена първо във Франция, тъй като е написана по поръчка на френско издателство. Оригиналното заглавие на български е "8 години заложница на Кадафи".
От днес тя е на българския пазар в тираж от 15 хиляди броя.

- [Goodreads](https://www.goodreads.com/book/show/6189906)
- [Storytel](https://www.storytel.com/bg/books/8-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D0%BB%D0%BE%D0%B6%D0%BD%D0%B8%D1%86%D0%B0-%D0%BD%D0%B0-%D0%BA%D0%B0%D0%B4%D0%B0%D1%84%D0%B8-1311976)
- [Книжен пазар](https://knizhen-pazar.net/books/search?in=all&q=%D0%9A%D1%80%D0%B8%D1%81%D1%82%D0%B8%D1%8F%D0%BD%D0%B0+%D0%92%D1%8A%D0%BB%D1%87%D0%B5%D0%B2%D0%B0%3A+8+%D0%B3%D0%BE%D0%B4%D0%B8%D0%BD%D0%B8+%D0%B7%D0%B0%D0%BB%D0%BE%D0%B6%D0%BD%D0%B8%D1%86%D0%B0+%D0%BD%D0%B0+%D0%9A%D0%B0%D0%B4%D0%B0%D1%84%D0%B8)

*Източник: [bTV](https://btvnovinite.bg/61501-Knigata_na_Kristiyana_Valcheva_izleze_i_na_balgarskiya_pazar.html)*
