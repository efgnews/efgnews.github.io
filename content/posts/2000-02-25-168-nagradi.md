---
title: 168 Награди
date: 2000-02-25
author:
  - 168 часа, бр. 8/2000, стр. 23
tags: ['награди', 'журналистика']
---

{{< figure src="../../images/2000-05-26-168-nagradi/cover.webp" attr="Миролюба Бенатова" align=center >}}

24-годишната репортерка от в. „168 часа“ Миролюба Бенатова е сред първите български журналисти, получили Годишните награди на фондацията „Гражданско обединение срещу наркотиците“.

Наградата се получава за медиен принос в отразяването на проблема „Наркомании“ - 1999. Призът на Миролюба Бенатова е в номинацията „За аналитично проблемно отразяване“ на тематиката. Журито ѝ присъди наградата за публикациите за синтетичните дроги, Клиниката в Суходол и специалното разследване за изчезналия метадон за 500 000 марки от Националния център по наркомании. Сред отличените е и колежката от в. „24 часа“ Жени Милчева - за пробив в отразяването на проблема.
