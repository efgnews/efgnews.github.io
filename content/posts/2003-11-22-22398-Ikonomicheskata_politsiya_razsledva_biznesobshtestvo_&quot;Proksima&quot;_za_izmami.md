---
title: "Икономическата полиция разследва бизнес-общество “Проксима” за измами"
description: Бизнесът е вербуване на нови и нови хора, които да внасят сумата от 2 500 евро с идеята, че ще спечелят около 40 000.
author: ["Миролюба Бенатова"]
date: 2003-11-22
tags: ["bTV Репортерите", "Икономическа полиция", "бизнес-общество Проксима", "измами", "Иво Димитров"]
---

{{< youtube wp9zOsg38Kc >}}

Икономическа полиция разследва бизнес-общество "Проксима", което се смята за наследник на разбитата "Галакси". В МВР има подадени жалби за измами. Бизнесът е вербуване на нови и нови хора, които да внасят сумата от 2 500 евро с идеята, че ще спечелят около 40 000. Формулировката за зарибяване е "допълнителни доходи извън работно време чрез бизнес-проект".

"Проксима" има филиали в София и Плевен, а хората от Пловдив пътуват за сбирки в столицата. Според разследващи, "Проксима" е създадена от бивши полицаи с цел неправомерно облагодетелстване.

Около 3 000 души са активните членове на бизнес-общество "Проксима". Според съдебните регистрации, такова бизнес-общество не съществува. Има сдружение с идеална цел "Проксима", което юридически няма пряка връзка с хората, които организират така наречения бизнес.

- Колко хора заведохте?

- Трима. За съжаление. Които ми тежат на съвестта. Принципът е да намериш трима души, които ти имат доверие. Съответно, вярвайки, ти се насочваш към най-близките си. И първият човек, когото заведете, започва адът. Ако не се съгласи, започва луд натиск.

Екип на Би Ти Ви засне част от сбирка на "Проксима". Хората първо се събират в кафето на хотела. Някои нови, които не са успели да съберат парите, подписват, че взимат заем. След това всички отиват в залата, където отново им се обяснява как трябва да привличат най-близките си хора. През това време охрана пази до залата да няма достъп.

Иво Димитров, лидер в Проксима

На въпрос какъв е бизнесът всъщност, един от лидерите в "Проксима", Иво Димитров, отговори така: "Продажба на една идея."

Кой стои зад така нареченото бизнес-общество "Поксима" и къде изтичат около 30 000 евро на седмица ще разберете от журналистическото разследване на Миролюба Бенатова, което можете да видите утре в предаването "bTV Репортерите", в седем вечерта.

*Изотчник: [bTV](https://btvnovinite.bg/22398-Ikonomicheskata_politsiya_razsledva_biznesobshtestvo_&quot;Proksima&quot;_za_izmami.html)*
