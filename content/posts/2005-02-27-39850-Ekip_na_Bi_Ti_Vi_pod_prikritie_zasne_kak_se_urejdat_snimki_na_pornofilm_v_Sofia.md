---
title: "Екип на Би Ти Ви под прикритие засне как се уреждат снимки на порнофилм в София"
description: Стотици обяви в Студентски град приканват момичета да работят като модели срещу заплащане от 1000 лева на ден. Зрители на Би Ти Ви сигнализираха за атрактивната оферта, а Миролюба Бенатова провери каква професионална квалификация се изисква за щедрото заплащане.
author: ["Миролюба Бенатова"]
date: 2005-02-27
tags: ["порнография", "Александър Александров", "Студентски град"]
---

 Добър ден, обаждам се във връзка с обявата? За какво става въпрос?
- Става въпрос за еротични филми. Колко са еротични, зависи от вас. И от там зависи и размерът на заплащането. До 1000 за няколко часа.
- Договор се подписва...
- Да, но парите не се обявяват, защото иначе ще платите данък. Дават ви се на ръка в деня, в който снимаме. Ако ми кажете най-обща информация като ръст и килограми, от сега мога да ви кажа дали ще стане.
- 23 години, 165 см, 50 килограма.
- Чудесно. Според мен ще стане.
- Какво трябва да включват снимките?
- От вас зависи, но е пряко свързано с хонорара. Ако не искате да се снимате с мен - вие имате това право, може да ви снимаме само вас.
- Какви са парите?
- Минимум 300 лева.
- А ако се съглася да правя секс?
- 500-600, а ако успея да ви убедя, че някои неща са хубави и трябва да се направят - вдигаме до максимума. Снимаме 5 дни в месеца, търсене има и ще продължава да има. Това е само за холандия, излиза в 1000 дивидита. Никъв интернет.

Решихме кандидатката за еротичен модел, която се казва Елица, да се срещне с мъжа, който се представи като Александър. Той определи и мястото на срещата: "Четири часа пред Малък градски театър зад канала. Аз съм висок, с дълга черна коса и кафяво яке."

На срещата Елица отиде с неин много близък приятел и друго момиче, което също иска да участва. По пътя към офиса Александър разказва, че е издавал книги, но този бизнес не му провървял и че в момента рисува комикси, които се публикуват в Щатите.

Александър показва снимки с пози от вече заснети филми. Виждат се различни фетиши, както и хард секс-пози.

Питаме дали може да се участва с по-малка програма.

- Софт. Е, чак софт не. Ама самичка с разни там неща. Вибратори.
- Това за какви пари?
- По принцип 500 е за нормалната програма.
- Как ги разпространяваш?
- Аз не ги разпространявам, работя за компанията. Това са техни пари, техни норми.
- Как се казва?
- Your choice. Най-важното е, че няма да се разпространява в интернет.
- Каква е гаранцията?
- Пише го в договора, черно на бяло.
- От кога го правиш това?

Отскоро - 1-2 месеца. Снимал съм вече няколко серии, холандците са адски доволни.

Направихме още една среща с Александър. Този път, за да покаже на Елица заснет видеоматериал и декларацията, която тя ще трябва да подпише като модел.

- Тук пише, че може да се публикуват в Интернет.
- Ако те притеснява, ще го махнем.
- Вчера говорихме, че по принцип това е сигурно.
- Някои хора нямат нищо против. Повечето. Както казах, това е стандартен договор. Абсолютно легално е. Щях ли да се занимавам с това и да рекламирам из цяла София?! Дори и да е нелегално, а то не е, аз нося отговорността.
- А то все пак не е ли нелегално?
- Кое?
- Производството.
- Не, тва си е изкуство. Никъде няма записана разликата между порнография и еротика. В такава държава живеем. Ако мисълта, че един човек те гледа, и то зад камерата, те притеснява, не е за тебе тая работа, просто всички притеснителни неща са махнати. Тук каквото и да правим, каквото и да снимаме, все едно, че не е станало. Преспал си с някого и толкова.

Елица не се срещна отново с Александър по обясними причини.

По думите на нашия герой Александър, той работи от около два месеца и досега е снимал пет или шест момичета.

Проверката в интернет-сайта, където се продават филмите, показа, че цената е от 10 до 30 долара на диск.

Разширен репортаж от разследването на Би Ти Ви за порнографските филми гледайте утре в "Тази сутрин", в 7.50 ч.


*Източник: [bTV](https://btvnovinite.bg/39850-Ekip_na_Bi_Ti_Vi_pod_prikritie_zasne_kak_se_urejdat_snimki_na_pornofilm_v_Sofia.html)*
