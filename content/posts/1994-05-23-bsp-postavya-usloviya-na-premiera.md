---
title: БСП поставя условия на премиера
author: 
  - Миролюба Бенатова
  - 168 часа, бр. 20/1994, стр. 5
date: 1994-05-23
tags: [ 'БСП', 'условия', 'правителство на Беров' ]
---

БСП ще подкрепи правителството на проф. Беров, ако премиерът
се съобрази с вижданията на социалистите за приоритетите в
програмата си, реши съботният пленум на „Позитано“ 20.

Модерната лява партия настоява за спирането на войната със
синдикатите, социално осигуряване през идните месеци, социална
приватизация и т. н. Приоритетите на Беров не отговаряли на
изискванията на БСП.

Социалистите искат също „приемливи предложения за структурни
и кадрови промени“, без да уточняват какви точно са те.

Подробностите щели да бъдат уточнени в преговорите с Беров.

Ако не бъдат изпълнени условията на БСП, решението е избори.
