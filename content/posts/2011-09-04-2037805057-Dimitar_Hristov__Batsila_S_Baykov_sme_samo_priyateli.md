---
title: "Димитър Христов - Бацила: С Байков сме само приятели"
description: Христов, който бе задържан заедно с обявения за наркобос Христо Байков, разказа своята гледна точка
author: ["Миролюба Бенатова"]
date: 2011-09-04
tags: ["Димитър Христов - Бацила", "Ицо Байков", "арест", "дрога"]
---

{{< video src="/miroluba-benatova/2011-09-04-2037805057-Dimitar_Hristov__Batsila_S_Baykov_sme_samo_priyateli.mp4" >}}

Димитър Христов, по прякор Бацила, който бе задържан заедно с обявения от МВР за наркобос Христо Байков, ще съди свидетеля срещу тях за набедяване. Байков е в ареста по жалба за рекет и изнудване на столичен арехитект. Бацила е пуснат под гаранция с подписка.

Христов се свърза с екип на bTV, за да разкаже своята гледна точка. Той бе задържан заедно с Христо Байков по жалба, според която е участвал в побой и унижение на архитекта Иван Колев. Архитектът бил рекетиран да връща пари, тъй като не извършил ремонт според изискванията на клиента си. Според потърпевшия Бацила го е удрял с тръби, а Байков го е карал да пълзи до четвъртия етаж.  

Христов обаче твърди, че е виждал въпросния архитект 3-4 пъти и никога не му е нанасял побой. Отношенията му с Байков пък били само приятелски.  

Димитър Христов разказва, че преди 15 години е попадал в затвора за кражби на автомобили, но няма нищо общо с престъпния свят и се занимава със строителство. 

*Източник: [bTV](https://btvnovinite.bg/2037805057-Dimitar_Hristov__Batsila_S_Baykov_sme_samo_priyateli.html)*
