---
title: "No Comment (Без думи) - филм на Ани Цолова"
description: Филм на Анна Цолова
author: ["Анна Цолова"]
date: 2010-04-07
tags: ["изоставени деца"]
---

{{< video src="/other/2010-06-01-no-comment-(bez-dumi).mp4" poster="/other/2010-06-01-no-comment-(bez-dumi).jpg" >}}

На 1 юни, вторник, от 20.00 часа bTV ще покаже филма No comment (Без думи). Той ще разкаже историята на двама приятели - Георги и Найден, изоставени от биологичните си родители. Преди осем години съдбата ги разделя и праща единия в Швеция, а другия оставя в България. Години по-късно “Без коментар” ще припомни защо днес броят на майките, които изоставят децата си след раждането, се увеличава. Всяка година в България се раждат 3300 деца, чиито майки искат да оставят в дом.
Продуцент на филма е проф. Любомир Халачев, а сценарист – водещата на “Тази сутрин” Анна Цолова. По време на 2-годишния снимачен период екипът на филма се срещна с много семейства, свързани по една или друга причина с Георги и Найден. При всяка една от срещите режисьорът и сценаристът се запознаваха с жена, която е изоставила едно или повече от децата си.

Тези истории, както и перипетиите на Найден и Георги, ще бъдат показани във вторник, в продължение на един час, без прекъсване за реклами.

В неделя от 19.30 часа, bTV Репортерите ще припомнят предисторията на двете момчета, такава, каквато зрителите я видяха през юли 2002 г. по bTV.

*Източник: [bTV](https://btvnovinite.bg/1235207248-No_Comment_(Bez_dumi).html)*
