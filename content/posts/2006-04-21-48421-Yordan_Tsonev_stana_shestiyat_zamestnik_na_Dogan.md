---
title: "Йордан Цонев стана шестият заместник на Доган"
description: Лидерът на ДПС покани още един етнически българин като свой заместник. В ръководството на една от трите партии в управляващата коалиция вече е и Йордан Цонев.
author: []
date: 2006-04-21
tags: ["ДПС", "Йордан Цонев", "Ахмед Доган"]
---

Така заместниците на Доган стават общо шест. Централния съвет на ДПС ги посочи само за 15 минути.

Ахмед Доган остана загадъчен преди избора на поредния етнически българин в първите редици на ДПС. Йордан Цонев стана част от екипа на Доган петнадесет минути по-късно. И само осем месеца след като се записа за член на ДПС.

Цонев стана член на ДПС, за да се противопостави на протестите срещу областния управител на Варна - да бъде от квотата на движението. Той бе висш функционер на СДС, но го напусна през 2001 година заедно с Христо Бисеров след обвинения в клиентелизъм и разрив с Иван Костов за политиката му към ДПС.

Преди 10 ноември 1989 година Йордан Цонев е бил крупие. Той е богат човек, тръгнал от продажба на пици, кока кола и ченджбюра. На следващото заседание на ръководството на ДПС Ахмед Доган ще му повери поста на кофчежник в партията си.

*Източник: [bTV](https://btvnovinite.bg/48421-Yordan_Tsonev_stana_shestiyat_zamestnik_na_Dogan.html)*
