---
title: "Какво би станало, ако газовият пистолет на Октай Енимехмедов беше гръмнал"
description: Същото оръжие като на младежа засече при втори опит за изстрел
author: ["Миролюба Бенатова"]
date: 2013-01-21
tags: ["ДПС", "Ахмед Доган", "Доган - сценарист или мишена", "Октай Енимехмедов", "Камен Костадинов"]
cover:
  image: ./images/2013-01-21-kakvo-bi-stanalo-ako-gazoviyat-pistolet-na-oktai-enimehmedov-beshe-garmnal/cover.webp
  caption: "Пистолетът, с който беше нападнат Ахмед Доган и който екипът на bTV купи и изпробва. Снимка: БГНЕС архив"
  hiddenInSingle: false
---

Какво би станало, ако газовият пистолет на Октай Енимехмедов беше гръмнал? Екип на bTV провери хипотетичната ситуация, купувайки оръжие от магазина, от който нападателят на Ахмед Доган се сдобива със своето.

От магазина отказват да разкажат впечатленията си за младежа, но продават същия модел газов пистолет „Екол Волга”, както и същите боеприпаси. Само цветът е различен, защото черните свършили. Обясняват, че пораженията, които може да нанесе оръжието с патрони за самоотбрана, се равняват на тези от защитен спрей.

{{< video src="/miroluba-benatova/2013-01-21-kakvo-bi-stanalo-ako-gazoviyat-pistolet-na-oktai-enimehmedov-beshe-garmnal.mp4" poster="/miroluba-benatova/2013-01-21-kakvo-bi-stanalo-ako-gazoviyat-pistolet-na-oktai-enimehmedov-beshe-garmnal.jpg" >}}

Експериментът бе осъществен на стрелбище от инструктор. След първия изстрел по хартиената мишена пораженията бяха под формата на „съвсем ситни точици”. Вторият изстрел бе от различна гледна точка. Пистолетът обаче засече. Експертът обясни, че за това вариантите са много - некачествен капсул или патрон, повреда и в самото оръжие.

Твърди, че при подобни неогнестрелни оръжия „може веднъж да гръмне, вторият, не е задължително”. По думите му пистолетът е за пиротехнически сигнал, не е да наранява хора.

Екипът на bTV видя с очите си, че този модел газов пистолет може да засече с този боеприпас при коректно зареждане от страна на инструктора. По негова препоръка експеримент със сълзотворни патрони бе пропуснат. Смята се, че ако Октай беше гръмнал, щеше да разплаче не само Доган, а и всички присъстващи на форума.

Целия експеримент можете да видите във видеото.

*Източник: [bTV](https://btvnovinite.bg/bulgaria/kakvo-bi-stanalo-ako-gazoviyat-pistolet-na-oktai-enimehmedov-beshe-garmnal.html)*
