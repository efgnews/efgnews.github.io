---
title: Ята скакалци изяждат Чирпан
author: 
  - Миролюба Бенатова
  - 168 часа, бр. 25/1994, стр. 5
date: 1994-06-27
tags: ['Чирпан', 'с. Могилино', 'скакалци']
---

Огньове горяха в чирпанското село Могилино в събота, с пламъци
селяните се опитваха да изгонят ятата скакалци, нападнали полето
и къщите. „Никой не ни обясни как да се справим с напастта“, каза
за „168 часа“ Христо Танев, един от потърпевшите.

„Бяхме по пътя с колата, когато ято от стотици скакалци се изсипа
върху стаклото като градушка“, разказа очевидка от Чирпан.
Нашествениците били от няколко вида с различна окраска и с
размерите на чоешки пръст.

Повече от 200 декара люцерна на две земеделски кооперации и н
частници са унищожени от мароканските насекоми. По 200 на квадратен
метър изброили специалистите от „Растителна защита“. Те изчислили
щетите на 150 000 лв., препоръчали два скъпи препарата и си отишли.

„Бедствието не е масово и може да се предотврати, ако селяните овреме
умъртвят насекомите“, каза за „168 часа“ дежурният по граджанска
отбрана в Стара Загора Христо Кирчев.

„Аз не ръководя скакалците“, обясни шефът на зелените Александър
Каракачанов, който изобщо не беше чувал за бедствието.
Специализираните институти трябвало да се справят, а не неговата партия.

А д-р Петър Берон, който е специалист по буболечките, в момента не е
в България.
