---
title: "Журналистите от Либия: Делим хляба на 11"
description: Заради „Балкан“ трети ден 10 репортери и адвокат Шейтанов обикалят летищата на Европа
date: 1995-02-16
author:
  - Георги Милков
  - 24 часа, бр. 46/1995, стр. 2, 3
tags: ['журналистика', 'Либия', 'Балкан']
---

| | | |
| -------- | ------- | ------- | ------- |
| {{< figure src="../../images/1995-02-16-zhurnalistite-ot-libiya-delim-hlyaba-na-11/georgi-milkov.webp" attr="Георги Милков, „24 часа“" align=center width="140" height="180" >}} | {{< figure src="../../images/1995-02-16-zhurnalistite-ot-libiya-delim-hlyaba-na-11/desislava-stoyanova.webp" attr="Десислава Стоянова, „Сега“" align=center width="140" height="180" >}} | {{< figure src="../../images/1995-02-16-zhurnalistite-ot-libiya-delim-hlyaba-na-11/dilyana-dincheva.webp" attr="Диляна Динчева, „Монитор“" align=center width="140" height="180" >}} | {{< figure src="../../images/1995-02-16-zhurnalistite-ot-libiya-delim-hlyaba-na-11/ivo-todorov.webp" attr="Иво Тодоров, Дарик" align=center width="140" height="180" >}}  |
| {{< figure src="../../images/1995-02-16-zhurnalistite-ot-libiya-delim-hlyaba-na-11/miroluba-benatova.webp" attr="Миролюба Бенатова, bTV" align=center width="140" height="180" >}} | {{< figure src="../../images/1995-02-16-zhurnalistite-ot-libiya-delim-hlyaba-na-11/sevda-dinovska.webp" attr="Севда Диновска, „Труд“" align=center width="140" height="180" >}} | {{< figure src="../../images/1995-02-16-zhurnalistite-ot-libiya-delim-hlyaba-na-11/vladimir-sheitanov.webp" attr="Владимир Шейтанов" align=center width="140" height="180" >}} | |

Трети ден българските журналисти, пратени да отразяват процеса на нашите медици в Триполи, не могат да се приберат в София заради спрялата авиокомпания „Балкан“.

Драмата започва още във вторник в Триполи. Всички там разбираме, че билетите на „Балкан“ не важат, и купуваме нови билети от „Малта еър“ за отсечката Триполи - Малта.

**Крием старите билети на „Балкан“**

и махаме от багажа етикетите. Излитаме със закъснение от либийската столица. Кацаме в Ла Валета към 21.30 часа местно време (българско време 22.00 ч). Представителят на „Балкан“ в Малта Юри Дамянов ни посреща с новината, че всички полети на авиокомпанията са прекратени.

**Четири часа седим в ничията зона,**

докато стане ясно какво ще правим. Не влизаме дори в тразитна зала, защото после не можем да излезем от там. Междувременно, докато седим на пластмасови седалки в предверието на летището, входните ни малтийски визи, които са ни дали от посолството на Малта в Триполи, изтичат.

От София идва новината, че

**правителствен самолет е тръгнал да ни вземе**

БТА цитира говорителя на „Балкан“ Виктор Меламед. Представителят на авиокомпанията обаче не знае за такова нещо. Тук започва малък спор между журналистите, които твърдят, че според информация от столицата самолет на правителствен отряд 28 ще дойде да ги вземе. Представителят на „Балкан“ проверява при диспечерите в София, Тунис и Малта. Такъв

**самолет няма, няма и да има,**

става ясно след проверката.

Търсим Меламед в София. След половин час със силен глас той ни казва, че може и да не дойде правителствен самолет. Представителят на „Балкан“ изчезва някъде, за да търси начини за връщане. Няма го дълго. През това време журналистите обсъждат възможността да наемат адвокат Владимир Шейтанов и да съдят Авиокомпанията. Шейтанов почти е навит. Докато уточняваме процедурните подробности огладняваме.

Отваряме кутия с баклави, които носим от либия за подаръци. След като ѝ виждаме дъното, представителят на „Балкан“ се появява с предложението да пътуваме за Миланов в 7.00 часа сутринта. Не е ясно обаче дали има места. Пак изчезва. Убиваме скуката с игра на филми.

Колежката от БТА се сеща, че носи сандвич. Разделяме го на 11 парчета - по едно за всеки от нас плюс Шейтанов. Той с благодарност приема. Изглежда трогнат. Намираме и един шоколад „Своге“.

**Веднага изяждаме всичко**

Появява се човекът на „Балкан“. Има нова оферта - този път да тръгнем, след коеот да се качим на самолета за Виена и оттам по всяка вероятност - за София. Съгласяваме се тутакси, а той отива да направи резервации. През това време със завист гледаме групите с възрастни английски туристи, които пристигат и си отиват радостно.

Пак идва човекът на „Балкан“: „Ново двайсет!“ Този път изненадата е, че

**двама от нашата група не могат да летят**

Те имат сървиз билети, и нито една компания не иска да ги преиздаде. Решаваме, че няма да ги оставим, за да им купим билети. След още 4 часа влизаме в транзитна зала. Оказва се, че вариантът Милано - Виена - София е много хубаво, но не важи, защото трябват многократни шенгенски визи. Часът е 13.30.

**Звъним на говорителя на МВнР**

в София Радко Влайков. Той отговаря с бодър глас, че е готов да помогне на журналисти, изпаднали в беда. Договаряме се с него да помогне на групата във Виена да получи шенгенски визи. Прекарваме още 4 часа в транзитна зона.

Няма какво да се яде. Появява се представителят на „Балкан“. Казва, че има само 3 места за самолета за Милано.

**Теглим чоп**

Някои от мъжете в групата отказват да участват и дават възможност на жените да се борят за заветните места. Шейтанов също отстъпва мястото си. След жребий се решава, че за родината пътуват Зоя Христова от БТА, Юлияна Ончева от „Демокрация“ и операторите на двете телевизии.

Останалите ни отвеждат в друг салон, където попълваме формуляри за нови малтийски визи. Представителят на „Балкан“ е преговарял преди това с голям зор да ни направят този компромис.

**Сбогуваме се с колегите,**

които остават да чакат полета за Милано в 7,10. След като ни връщат паспортите, ни натоварват в един автобус и ни отвеждат в хотел в Ла Валета. Това се случва към 5 часа сутринта.

Три часа по-късно Радко Влайков вече е на линия. Той се обажда на представителя на в. „24 часа“, за да каже, че Външно е под пара и всички работят за щастливото ни завръщане в София.

След минути се обажда консулът ни в Рим. Той обяснява какви мерки ще предприеме. След закуската на телефона са представители на консулското управление в София. Те взимат номерата на паспортите, за да придвижат процедурата по пристигането ни във Великобритания. Междувременно се разбрало, че това е един от вариантите за нашето завръщане.


Разбираме обаче и друго - представителите на „Ал Италия“ не желаят да приемат презаверените билети на „Балкан“, и нашите колеги не са излетели за Милано. Мобилният телефон отново звъни,

**този път е консулът ни в Лондон**

Той вече получил данните от своите колеги, но искал да се запознае лично с развоя на събитията.

След него отново се обажда консулът в Рим. Казва, че прави всичко възможно да издадат визи на колегите, които чата в транзитната зала в Малта вече 15 часа. Той обяснява че е говорил с човека на „Балкан“, и по негови думи ще летим тази вечер (четвъртък) за Лондон в 21,20 часа. По-късно консулът във Великобритания потвърждава, че процедурата е задвижена, всичко е наред и ни чака с нетърпение на Острова. Става ясно, че обещаният обяд от „Балкан“ трябва да се плати.

Няма новини от нашите колеги от транзитната зона. По последни данни може би всички ще пътуваме заедно за Великобритания и оттам, ако всичко е наред, трябва да се върнем в родината в 15,35 ч. на 16 февруари. В противен случай пред нас остават варианти като Кабо Верде, Бряг на слоновата кост, Абу Даби, остров Занзибар и др. приятни дестинации, откъдето може би ще успеем да се приберем.

## Кои са блокираните журналисти
- Георги Милко - в. „24 часа“
- Севда Диновска - „Труд“
- Миролюба Бенатова - bTV
- Зоя Христова - БТА,
- Юлия Ончева - в. „Демокрация“
- Десислава Стоянова - в. „Сега“
- Диляна Димчева - в. „Монитор“
- Иво Тодоров - Дарик радио,
- Валентин Василев - оператор на bTV,
- Пенко Първанов - оператор на БНТ.
- С тях е и адвокатът на българските медици в Либия Владимир Шейтанов.
