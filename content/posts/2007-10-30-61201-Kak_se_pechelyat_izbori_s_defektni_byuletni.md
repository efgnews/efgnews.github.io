---
title: "Как се печелят избори с „дефектни“ бюлетини?"
description: Образецът на бюлетината първо се отпечатва на оризова хартия, след това се копира на пластина. На пластината за общински съветници в Ардино се забелязва дребен дефект. Точките в полето на ДПС са една от причините загубилият кандидат за кмет Мехмед Дикме да иска касиране на изборите.
author: ["Миролюба Бенатова"]
date: 2007-10-30
tags: ['избори', 'Ардино', 'Мехмед Дикме']
---

За бюлетините, на които има отбелязана точка в квадратчето на ДПС за общински съветници в Ардино, са отпечатани така, разказва Миролюба Бенатова.

Печатница "Родопи Кърджали" ООД е изпълнител на обществената поръчка, възложена от областната администрация на Кърджали. Тя е избрана, тъй като предложила най-ниска цена, изясни за bTV главният секретар на областната управа Георги Колев.

В интерес на истината до сега всички бюлетини, които са печатани от областната администрация са печатани от тази печатница, каза Георги Колев, главен секретар на областната администрация Кърджали.

Образецът на бюлетината първо се отпечатва на оризова хартия, след това се копира на пластина.
Такава точка, каквато чух снощи, че било фабричен дефект, едва ли е от нашата фабрика, коментират оттам.

На пластината за общински съветници в Ардино се забелязва дребният дефект. Някъде между оризовата хартия и прехвърлянето на изображението на пластината се появяват пръските.

Вече изработеният образец на бюлетината се подписва от общинската избирателна комисия. В случая е подписан лист, на който дефектът вече съществува и се е мултиплицирал в партидите.

Точките в полето на ДПС са една от причините **загубилият кандидат** за кмет Мехмед Дикме да иска касиране на изборите в Ардино.

*Източник: [bTV](https://btvnovinite.bg/61201-Kak_se_pechelyat_izbori_s_&amp;quot;defektni&amp;quot;_byuletni.html)*
