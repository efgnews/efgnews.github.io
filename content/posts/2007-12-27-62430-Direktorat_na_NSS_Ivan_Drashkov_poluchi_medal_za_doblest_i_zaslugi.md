---
title: "Директорът на НСС Иван Драшков получи медал за доблест и заслуги"
description: Дни преди официално Националната служба сигурност да излезе от системата на МВР, нейният директор и бъдещ заместник в новата Агенция за национална сигурност получи медал за доблест и заслуги.
author: ["Миролюба Бенатова"]
date: 2007-12-27
tags: ["Иван Драшков", "НСС"]
---

Иван Драшков бе първият директор на служба, назначен след приемането на България в Европейския съюз, след като дълги години преди това заемаше поста на втори човек в службата за сигурност. Той е един от тези, които знаят най-много, разказва Миролюба Бенатова.

Пътят на Иван Драшков започва в Ловеч. Минава през емблематичната немска гимназия и юридическия факултет на софийския университет. Казва, че е работил като товарач в "Кинтекс" и уточнява, че това няма общо с бъдещата му кариера. В началото на 80-те, когато работи към комитета по култура, е харесан за служител на Второ главно.

Иван Драшков: "Много и не мислех тогава. А и Фирмата Второ главно, беше много сериозна и може би това ме е мотивирало".

- Съжалявате ли?

Иван Драшков: "Трудно ми е да кажа. Като цяло - не. Може би, ако се върна назад пак бих избрал същия път".

Драшков е известен със запомнящото се чувство за хумор. Не крие, че има опит като самодеец в театъра и киното. Скромно отбелязва, че е актьор - епизодик.

Драшков е минал по всички нива на системата, работил е по немско и руско направление. Излиза на светло през 1998 година, когато става началник на направление, а след година заместник-директор на службата.

*Източник: [bTV](https://btvnovinite.bg/62430-Direktorat_na_NSS_Ivan_Drashkov_poluchi_medal_za_doblest_i_zaslugi.html)*
