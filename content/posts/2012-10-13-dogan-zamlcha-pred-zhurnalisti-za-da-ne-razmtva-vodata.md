---
title: "Доган замълча, за да не „размътва водата“"
description: Лидерът на ДПС участва в отчетно-изборната конференция на движението в Разград
author: ["Миролюба Бенатова"]
date: 2012-10-13
tags: ["ДПС", "Ахмед Доган", "Йордан Цонев"]
cover:
  image: ./images/2012-10-13-dogan-zamlcha-pred-zhurnalisti-za-da-ne-razmtva-vodata/cover.webp
  caption: "Снимка: БГНЕС"
  hiddenInSingle: false
---

Не съм дошъл да правя национални послания, времето не е узряло да размътвам водата. Това каза Ахмед Доган на опита на bTV за разговор по актуални теми. Доган беше в Разград на областна отчетна конференция. Там той се появява на публично събитие за първи път от пет месеца.

{{< video src="/miroluba-benatova/2012-10-13-dogan-zamlcha-pred-zhurnalisti-za-da-ne-razmtva-vodata.mp4" poster="/miroluba-benatova/2012-10-13-dogan-zamlcha-pred-zhurnalisti-za-da-ne-razmtva-vodata.jpg" >}}

През май, на възпоменателен митинг за жертвите от Възродителния процес, лидерът на ДПС даде нова заявка за властта като заяви: "налага се да управляваме, отпочинахме си достатъчно."

За разлика от тогава, днес Доган бе лаконичен, а партийното събрание мина при закрити врата. Стана ясно, че лидерът призовал делегатите да развиват общините си с проекти и да не очакват инвестиции отвън.

За разлика от председателя на ДПС, един от заместниците му - Йордан Цонев, днес прогнозира пред национален всекидневник, че „левицата ще спечели следващите избори, а Станишев е на верния път".

Доган отказа да отговори дали споделя същата прогноза за изход от изборите, само припомни, че отдавна нарича управлението на ГЕРБ провал.

*Източник: [bTV](https://btvnovinite.bg/bulgaria/politika/dogan-zamlcha-pred-zhurnalisti-za-da-ne-razmtva-vodata.html)*
