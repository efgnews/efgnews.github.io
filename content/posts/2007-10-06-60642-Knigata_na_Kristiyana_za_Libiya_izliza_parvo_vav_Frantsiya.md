---
title: "Книгата на Кристияна за Либия излиза първо във Франция"
description: Българката разказва личната си история от първо лице, уточни репортерката на bTV Миролюба Бенатова, която е съдействала за появата на книгата. Кристияна е споделила преживяванията си пред нея и френската авторка Мари Терез Кюни непосредствено след завръщането си от Либия.
author: ["Миролюба Бенатова"]
date: 2007-10-06
tags: ["българските медици в Либия", "Либия", "Кристияна Вълчева", "книга"]
---

Кристияна Вълчева, една от петте български медицински сестри, осъдени на смърт и неотдавна освободени от Либия, заяви в Париж, че не е губила надежда през осемте години в затвора, предаде Франс прес.

Българката даде пресконференция по случай представянето на книгата й със заглавие "J'ai gardé la tête haute" ("Горе главата", букв. "Оставам с високо вдигната глава"), която излиза във Франция на 8 октомври.

Запитана как е успяла да запази надежда, че ще остане жива, тя отговаря: "Знаех, че Кадафи има нужда от живи заложници".

Кристияна увери журналистите, че не знае нищо за евентуалните облаги, получени от Либия в замяна на освобождаването на медиците. Тя потвърди, че няма намерение да подава жалба срещу Либия, в съответствие на документа, който е подписала. Западни представители обяснили на медиците, че това било стъпка към освобождаването им.

Книгата ще излезе скоро и в България, Англия и Германия.

- [Goodreads](https://www.goodreads.com/book/show/78932172)
- [Storytel](https://www.storytel.com/bg/books/8-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D0%BB%D0%BE%D0%B6%D0%BD%D0%B8%D1%86%D0%B0-%D0%BD%D0%B0-%D0%BA%D0%B0%D0%B4%D0%B0%D1%84%D0%B8-1311976)

*Източник: [bTV](https://btvnovinite.bg/60642-Knigata_na_Kristiyana_za_Libiya_izliza_parvo_vav_Frantsiya.html)*
