---
title: Осем години баща спи с дъщеря си
description: Малко преди да го арестуват, обезчестил и втората. Темида е на пьт да го оправдае, за да продолжи кровосмешението и с другите две
author: 
  - Миролюба Бенатова
  - Виолета Веселинова
  - 168 часа, бр. 23/1994, стр. 64
date: 1994-06-13
tags: ['съдебен процес', 'кръвосмешение']
cover:
  image: ./images/1994-06-13-osem-godini-basha-spi-s-dusherya-si/cover.webp
  caption: "Тригодишната Даниела, на която бащата се кани. Само бабата се топи от срам. Снимка: Георги Славков"
  hiddenInSingle: false
---

Според обвинителния акт бащата Иван трябва да носи отговорност за три престъпления: закана за убийство на съпругата му Вероника (член 144 от Наказателния кодекс), блудство с голямата му дъщеря Галина (член 150) и „съвокупление с низходяща сродница“ - 14-годишната му дъщеря Елена (член 154).

Извратеният родител сега е в Ловешкия затвор. Присъдата му - 4 години лишаване от свобода, не е окончателна. Той може да бъде оправдан, тъй като майката и двете момичета оттеглиха първоначалните си показания.

Иван е роден през 1955 година. По професия е строителен бояджия. Жител е на русенско село, чието име запазваме в тайна по ясни причини. (Поради същите съображения са сменени имената на подсъдимия и близките му.) Освен двете опозорени дъщери Иван има още две.

Ето какво разказва майката Вероника на 1 ноември 1993 година - един ден след кошмара:

> „През 1975 година сключихме брак с Иван. Най-голямата ни дъщеря Галина се роди през 1976 година, през 1979 година се появиха близначките Елица и Елена, а през 1991 година - Даниела.
>
> Преди 8 години, когато Галина беше трети клас, един ден влязох в кухнята и заварих мъжа ми с изваден от панталона пенис, възбуден, да се търка в голямата дъщеря, която беше заклещил в ъгъла. Галина плачеше, той беше пиян. Тогава Иван обеща, че това повече няма да се повтори. Не съм подозирала даже, че продължава...
>
> На 31 октомври 1993 година Иван предложи да ни заведе двете с Галина на ресторант. Там пи водка. Като си тръгнахме, мъжът ми едва се държеше на краката си. Хвана ни под ръка и така стигнахме до вкъщи. Иван заключи входната врата и заповяда: „Всичко живо да си ляга!“. Подчиних се, защото има лошо пиянство и вдига скандали. Аз спя с трите по-малки деца в кухнята, а той с най-голямата дъщеря спи в стаята, на различни кревати. По едно време станах да отида до тоалетната. Тяхната врата беше открехната. Надникнах и видях, че Иван (без слип) беше легнал върху Галина, която пък беше без бикини. Ръцете на голямата ми дъщеря бяха скръстени на гърдите й, а баща й се търкаше в нея. Вера, няколко секунди, без да гъкна - бях изумена. Дъщеря ми ме забеляза и каза: „Татко, майка ни гледа!“ Иван си обърна главата, без да става от момичето, и ме попита какво правя тук. Извиках: „Не те ли е срам да вършиш тия работи?“ В този момент, както беше без слип, съпругът ми стана от дъщеря ми, подгони ме, настигна ме в кухнята и започна да ме бие. Удряше ме с юмруци по главата, скубеше косата ми и с колене ме риташе в лицето и по тялото. После хвана лопатката за въглища и ме заплаши, че жива няма да изляза от стаята - ще ме убие. В последния момент успях да се отскубна от Иван и избягах в коридора. Но той ме хвана там и започна да ме души. През цялото време повтаряше, че ако кажа на някого какво съм видяла, ще ме убие. Накрая успях да избягам от къщата - боса, по нощница се скрих у съседите. Обясних им какво е станало и се обадих на кварталния. След час и половина дойде патрулна кола на МВР и отведоха Иван.
>
> От Галина разбрах, че малко след като избягах у съседите, баща Й накарал едната близначка - Елена, да се качи на втория етаж на къщата и там я изнасилил. Елена цялата беше в кръв и лъжеше, че й дошъл мензисът...“

Тази нощ бащата помогнал на 14-годишната Елена да изгуби девствеността си. Споменът предизвиква нервни тикове:

> „Татко ми каза да се кача в обзаведената стая на втория етаж. Той се качи веднага след мене. Беше облечен с пуловер и слип. Затвори вратата на стаята и си събу веднага слипа. Беше възбуден. Накара ме и аз да си сваля бикините. Страхувах се, че ако не изпълня заповедта му, ще ям бой и насила ще ме събуе. Останах по тениска с къс ръкав. Баща ми ме принуди да легна на кревата. Той легна върху мен и ме накара да се разкрача. След това - да му хвана пениса и да си го вкарам във влагалището. Тонът му беше заплашителен. Аз знам как бързо избухва и му се подчиних. След това баща ми започна да се люшка напред - назад. около две-три минути. Помолих го да спре, защото ме болеше силно... Обякохме се и баща ми каза да не споделям с никого какво е направил с мен. После ме попита какво искам да ми купи. Отговорих, че единственото ми желание е да ме остави. След това той слезе при сестра ми Галина и затвори вратата на тяхната стая. Аз се преобух с нови бикини, тъй като по тези имаше кръв.“

Цялото село знае, че от години Иван третирал голямата дъщеря Галина като любовница. Водел я на дискотека, натискал я насред улицата, ревнувал я от момчетата. Младеж от същото село, пожелал да остане анонимен, призна, че три пъти е карал момичето до Русе да прави аборт. Съседско дете се чудело: „Мамо, и татко обича кака, и той я целува, но така, както чичо Ваньо целува кака Галина, никой не прави!“

Само мама Вероника не съзирала нищо патологично в бащината обич. Наивната родителка била изненадана от разказа на Галина пред органите на реда:

> „Бях на девет години, когато родния ми баща ме накара да си събуя бикините. Аз отказах, той ме удари. Баща ми ме накара да вкарам пениса му във влагалището си и осъществи с мен полов акт, като се изпразни вътре. След това започна редовно да осъществява полови актове с мен... Карал ме е да му правя минети. Анално само веднъж е осъществил полов акт с мен. Опитвал е и друг път, но не съм му давала. Спим в една стая с баща ми от лятото на 1993 година. Преди това спяхме в кухнята при останалите - майка ми и трите ми сестри. Спомням си, че веднъж не исках да се съблека и той ме заплаши с нож. Беше ме страх да не ни видят.
>
> Така продължи до 21 октомври 1993 година, когато спря да се изпразва в мен, защото получих кръвоизлив и баща ми ме занесе на гинеколог.
>
> На 31 октомври 1993 година, след като беше със сестра ми Елена на втория етаж, той пак легна при мене. Започна пак да ме опипва и целува и се възбуди. Стресна го шумът от полицейския автомобил...
>
> Аз досега не съм била с друг мъж - баща ми не позволяваше. Ревнуваше ме. Заканваше се, че щял да плати на някого да ме следи“

Но малко преди заседанието на Русенския районен съд майката и двете обезчестени дъщери подават до председателя на съда молби с еднакво съдържание и еднакъв почерк.

Вероника: „Моля да ми бъдат отхвърлени показанията, тъй като имам 4 деца, 3 от тях учат и не мога да издържам с една заплата. И също така съпругът ми много съжалява за станалото и ни моли за прошка.“

Галина и Елена молят да им бъдат „отхвърлени показанията“, тъй като баща им бил осъзнал грешката си и искал прошка от тях.

Съдебното заседание е на 10 май 1994 година. Подсъдимият Иван и трите му жертви отказват да дават обяснения. Единствени свидетели на заканата с убийство и кръвосмешението остават съседът и кварталният полицай. (Но и те вече съжаляват за словоохотливостта си, тъй като мама Вероника ги коряла, че с непремерените си думи са подронили имиджа на семейството ѝ и са пратили главата му зад решетките.)

Съдебнопсихиатричните експертизи на Галина и Елена сочат, че двете момичета имат неприятен спомен от извършеното от баща им, емоционално затормозени, получили „продължителна психотравматизация“ и страх от неподчинение... Прокурорът настоява тия експертизи да бъдат заличени и дръпва реч, с която оневинява сладострастника:

>„От повдигнатите и внесени в съда три обвинения поддържам само две. Считам, че е съвсем логично поведението на Елена, Галина и Вероника. Каквото и да се е случило, подсъдимият е баща на двете и съпруг на третата. Още повече, че в семейството има още две деца. Майката е безработна. При една евентуална ефективна присъда подсъдимият ще отиде за известно време в затвора, а семейството ще остане без единствения работещ, който се грижи за издръжката. Данни за насилие няма. Елена е била освидетелствана от д-р Стоянов. При нея се касае само за прясна дефлорация. Смекчаващо вината обстоятелство е чистото съдебно минало на Иван и тежкото му семейно положение...“

След тази адвокатска пледоария на прокурора подсъдимият Иван събира кураж:

> „Като се прибрахме от ресторанта близначката Елена беше в банята. Правеше си профилактики с дамски душ. При нашето влизане се стресна и се нарани с душа. С това се обяснява кръвта по нея. Що се отнася до голямата ми дъщеря Галина, действително с нея спим в една стая... Всяка вечер преди да си легна аз целувам децата. Тъкмо когато се бях навел над Галина и я целувах за лека нощ съпругата ми тръгнала до тоалетната. Видяла, че съм наведен над Галина. И тъй като някой надъхал жена ми, че аз ходя с голямата дъщеря, тя се развика. Започнахме да се дърпаме, паднах на земята и се ударих по главата. Потече кръв. Избърсах се с кърпата, с която преди това се беше избърсала Елена след като се беше наранила с дамския душ. Така предполагам, че е попаднала кръв от Елена по моето бельо...“

Само дето при прегледа на Иван вещото лице не е открило никакви следи от нараняване.

В селото вече наричат момичетата на Иван „парцали“ и „утрепки“. Вечер пред къщата им спирали коли, все различни. Неотдавна трима бабаити отвлекли близначките и изнасилили тази, на която простил бащата. Селяните шушукат, че от зандана таткото се заканвал, че като се върне ще посегне и на 3-годишната си щерка Даниела.

Само бабата на момичетата си скубе косите от срам: „Кой е допускал, че баща ще се гаври с децата си? Аз се свърших от ядове и тревоги... Те ако искат, да му простят. Аз не мога. Такова нещо не се прощава.“

Но и тя не вижда изход - имотът и къщата са на Иван. По-добре момичетата да си останат вкъщи, отколкото да идат на Дунав мост.
