---
title: Гелеменов подкрепя „бръснатите глави“
author: 
  - Миролюба Бенатова
  - 168 часа, бр. 5/1994, стр. 7
date: 1994-01-31
tags: ['Георги Гелеменов', 'насилие', 'скинарите']
cover:
  image: ./images/1994-01-31-gelemenov-podkrepya-brusnatite-glavi/cover.webp
  hiddenInSingle: false
---

Георги Гелеменов не е организирал акцията на скинарите в Студентския град, но е съгласен с приложеното „умерено насилие“. Тогава те пребили и ограбили судански студент. Гелеменов насърчава младежите, но им препоръчва занапред да бъдат по-предпазливи, за да не ги лови полицията. Той има контакти с малка група скинхедс, които само разлепвали листовки. Явни действия от името на „Възраждане“ нямало да има, но „всеки наркотрафикант, сутеньор, както и самите проститутки и сектантите ще бъдат наказани“, заяви пред репортер на „168 часа“ Гелеменов. Георги Бакалов, пасторът на „Слово на живот“ е осъден на смърт чрез обесване. Доган пък „ще бъде обесен за тестисите“, заяви лидерът.
