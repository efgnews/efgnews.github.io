---
title: "Ахмед Доган: Спасението на страната е в предсрочни парламентарни избори"
description: Лидерът на ДПС прогнозира, че ГЕРБ ще фалшифицира предстоящия вот
author: ["Миролюба Бенатова"]
date: 2011-09-05
tags: ["ДПС", "Ахмед Доган", "избори", "Биволяне", "Георги Колев", "Булгартабак", "ГЕРБ", "Бойко Борисов", "Касим Дал"]
cover:
  image: ./images/2011-09-05-78733308-Ahmed_Dogan_Spasenieto_na_stranata_e_v_predsrochni_parlamentarni_izbori/cover.webp
  hiddenInSingle: false

---

{{< video src="/miroluba-benatova/2011-09-05-78733308-Ahmed_Dogan_Spasenieto_na_stranata_e_v_predsrochni_parlamentarni_izbori.mp4" poster="/miroluba-benatova/2011-09-05-78733308-Ahmed_Dogan_Spasenieto_na_stranata_e_v_predsrochni_parlamentarni_izbori.jpg" >}}

Ще се опита ли Ахмед Доган да предизвика предсрочни парламентарни избори? Особено на фона на прогнозата на лидера на ДПС, че ГЕРБ ще фалшифицира предстоящия вот. Опасение, което Ахмед Доган изрази при откриването на реставриран религиозен комплекс край момчилградското село Биволяне.

Заради това, че събота е работен ден или по друга причина, но за  откриването на комплекса не се стекоха тълпи. Присъствието на лидера на ДПС Ахмед Доган и някои от най-верните му съпартийци също не предизвика струпване. Не се появи и един от най-влиятелните турски бизнесмени - Фуат Гювен, който винаги е подкрепял начинанията на движението. С извинение, че е болен, той не уважи събитието на ДПС, въпреки че е финансирал градежа на комплекса.

Всичко това може и да е случайно. Но може и да е свързано с разрива между Ахмед Доган и Касим Дал.  

Стечение на обстоятелствата може и да е напускането на депутата от ДПС проф.  Георги Колев. Твърди се, че да си отиде от парламентарната група се готви и Гюнай Сефер.

- Сафер не е решил още да напусне ДПС, а Колев е кандидат за ректор. Знам още от преди година  и не бих му пречил на кариерата заради парламента, заяви Ахмед Доган.

Защо ДПС подкрепя сделката за "Булгартабак"?

- Парламентът решаваше преди, а сега е правителството, което носи цялата отговорност.  Въпросът трябва да се дебатира.  За нас основният проблем е дали приватизацията ще гарантира поминъкът. Не познавам детайлите на сделката, трябва да се анализира, разбира се, коментира Ахмед Доган.

Знаете ли кой е собственик?

- Не, не ме интересува.  Няколко пъти попречихме на сделката. И сега ще го направим, стига да се запознаем подробно с договора.

Вече е ясно, че Росен Плевнелиев ще е кандидатът на ГЕРБ за президент. Вие как оценявате тази предвидима кандидатура?

- Президентът няма много големи компетенции. Той трябва да е авторитетен и ще има много голяма роля във външната политика.  Какви шансове има кандидатът ГЕРБ е рано да се каже.

До сега президентът, особено последният, бе на поста си и заради вашата подкрепа.  Сега как ще постъпите?

- ДПС взима решения след много предварителни анализи. Твърде е рано да кажем кого ще подкрепим.

Каква е прогнозата ви за Първанов и неговото политическо бъдеще?

- Той каза, че ще се върне в политиката

Общи бъдещи проекти имате ли?

- Не сме говорили с президента, но включването му в политиката е важно. Но е още твърде рано да правим виртуални картини за проекти. Проектите в политиката са насоченост и се правят не в контекста на желаното, а на реалното.

След като години наред ДПС е подозирана и обвинявана в манипулиране на избори, нейният лидер Доган се притесни от евентуални манипулации, но от друга партия.

- Имаме опасения за манипулиране и фалшифициране, включване на полицейски структури в кампанията, заяви Ахмед Доган. Според него изборите ще бъдат много важна индикация за началото на края на това управление.

С внушения, циркаджийски номера и лентички опцията за управление е ниска. С използване на инструменти за етнизиране на вота. Ще се разминат с това, което получиха от предишните избори, категоричен е Амед Доган.

Имате опасения, че ГЕРБ ще фалшифицира изборите?

- Сериозни опасения са и не са само наши. Знаете, че това е реално. Но трябва да има изход от тази ситуация, а българският избирател трябва да се убеди, че на емоционална основа не се управлява страна. След няколко години ще бъдем длъжни да даваме обяснение как сме допуснали подобни хора на власт.

Кои?

- Основните лица. Мутризация, подземен свят. Аз сигнализирах за това още в деня на изборите.

Вие подкрепихте Бойко Борисов за главен секретар, даже съдействахте и за издигането му

- Едно е да го издигнеш за главен секретар, друго е да управлява държавата.

Значи не сте го изчислили, че ще стигне толкова далеч, така ли?

- Това е тема на друг разговор. Важното е, че с този екип страната потъва. Проваля се.

Какво ще постигне екипът Мария Капон  - Касим Дал?

- Не ми е в компетенцията да го коментирам, но нищо няма да постигне. Спасението е предсрочни избори, само това е светлината в тунела.

*Източник: [bTV](https://btvnovinite.bg/78733308-Ahmed_Dogan_Spasenieto_na_stranata_e_v_predsrochni_parlamentarni_izbori.html)*
