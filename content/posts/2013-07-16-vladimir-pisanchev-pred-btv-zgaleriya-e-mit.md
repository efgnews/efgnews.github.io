---
title: "Владимир Писанчев пред bTV: „Галерия” е мит!"
description: Според служителя, открил разработката, няма подслушвани стотици журналисти
author: ["Миролюба Бенатова"]
date: 2013-07-16
tags: ["ДАНС", "Владимир Писанчев", "Галерия"]
cover:
  image: ./images/2013-07-16-vladimir-pisanchev-pred-btv-zgaleriya-e-mit/cover.webp
  hiddenInSingle: true
---

Владимир Писанчев е един от двамата кандидати за председател на ДАНС, които днес ще бъдат изслушани в парламента. Писанчев е служителят, окрил делото Галерия, в което службата за сигурност търси къртица в собствените си редици като подслушва журналисти и политици.

Преди дни част от разработката бе разсекретена.
 

-Г-н Писанчев, съжалявате ли за Галерия?

-Галерия е мит.

-В какъв смисъл?

{{< video src="/miroluba-benatova/2013-07-16-vladimir-pisanchev-pred-btv-zgaleriya-e-mit.mp4" poster="/miroluba-benatova/2013-07-16-vladimir-pisanchev-pred-btv-zgaleriya-e-mit.jpg" >}}

- Вижда се, че няма подслушване на сто журналисти и сто политици.

-Вижда се само от разсекретените материали, но това не е цялото дело.

-Повече от това няма.

-Коя беше тази толкова важна секретна информация, попаднала в медиите, която мотивира подслушване на журналисти?

-На мен просто ми беше разпоредено да отворя това дело. Въпроси за мотивите и защо,и как, се обърнете към хората, които ръководеха ДАНС по това време.

-Тогава председателят Петко Сертов е бил в отпуск, така че трябва да знаете мотивите за откриване на делото.
-Обърнете се по тези въпроси към тогавашното ръководство.

-Каква е концепцията ви за ДАНС?

-Най-важното е да се борим с икономическата криза, да напълним бюджета.

-Преди една седмица излезе челна информация в един от вестниците, че ДАНС готви големи операции срещу контрабандата. Не е ли странно да се обявяват предварително тези неща?

-Ние официално не сме обявявали нищо официално.

-Това, че звеното за подслушване на ДАНС остава в службата не създава ли отново дублиране с новата служба за проследяване и подслушване – ДАТО.

-Мисля, че ще е законово регламентирано по съответния начин.

-Не е ли редно да се съкрати звеното в ДАНС, предвид факта, че се създаде нова служба за подслушване с идеята да е равно- отдалечена от всички?

-Трябва да има контрол, затова е на две места.

-Тогава защо трябваше да излиза от МВР?

-Аз на този въпрос не мога да отговоря, питайте законодателите.

*Източник: [bTV](https://btvnovinite.bg/bulgaria/vladimir-pisanchev-pred-btv-zgaleriya-e-mit.html)*
