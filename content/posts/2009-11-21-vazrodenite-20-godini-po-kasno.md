---
title: "Възродените - 20 години по-късно"
description: "Автор: Марина Цекова Оператор: Борис Пинтев Продължителност: 48 минути"
author: ["Марина Цекова"]
date: 2009-11-20
tags: ["ДПС", "Възродителен процес", "Ахмед Доган", "Касим Дал"]
cover:
  image: ./images/2009-11-21-vazrodenite-20-godini-po-kasno/cover.webp
  hiddenInSingle: false
---

{{< video src="/other/2009-11-21-vazrodenite-20-godini-po-kasno.mp4" poster="/other/2009-11-21-vazrodenite-20-godini-po-kasno.jpg" >}}

След като отнема идентичността, самочувствието и биографиите на стотици хиляди български граждани от турски произход, преди 20 години държавата решава да се отърве от тях. Партийната върхушка тайно си поставя за задача да изсели 200 хил. турци, които на секретни сбирки са наричани "възродените". Светът е възмутен от първото на Балканите етническо прочистване. Голяма част от българите мълчаливо наблюдават "Голямата екскурзия", но малцина се противопоставят.

Преди 20 години бе създадена етническа партия, която да търси правата на турците. Двадесет години нейният лидер, повел битката тогава, остава несменяем. На практика в бедните, отдалечени краища на страната демокрацията така и не идва, а един тоталитаризъм е заменен с друг.

Как управлява сега ДПС съдбите на хората в смесените райони – на бившите "възродени" и техните потомци? Кой има интерес от периодично говорене за етническо напрежение? И ако си турчин в България, защо непременно трябва да си в ДПС?

"Възродените - 20 години по-късно" разказва как живеят изселниците в Турция "между тук и там". Мразят ли България? И защо няма наказани виновни за извращенията върху личността преди 20 години?

Отговорите - в събота, 21 ноември от 22:30 ч. по bTV.