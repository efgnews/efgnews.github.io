---
title: Политпопове дърпат конците на владиците разколници
description: След фарса „църковен съд“ бойна свещеническа група гласява завземане на Пловдивската митрополия
author: 
  - Румяна Георгиева
  - 168 часа, бр. 23/1994, стр. 20
date: 1994-06-13
tags: ['църковен съд', 'Пимен', 'Панкратий', 'Калиник', 'свети синод', 'пловдивска митрополия']
cover:
  image: ./images/1994-06-13-politpopove-durpat-koncite-na-vladicite-razkolnici/cover.webp
  caption: "Хората на Пимен строени за развод. Снимка: Архив „168 часа“"
  hiddenInSingle: false
---

Марионетките Пимен, Панкратий и Калиник разиграха „църковен съд“. Отлъчиха патриарх за първи път в историята на църквата ни, низвергнаха и порицаха владици. конците на т. нар. църковен съд отново дърпаха активистът на СДС поп Камен Бараков, отец Анатолий Балачев и човекът на „Подкрепа“ Христо Латинов, изгонен от Светия синод за далавери и призютен от д-р Тренчев като съветник.

Две години въпросните попове и компания по политическа поръчка разиграваха инициативния комитет за обновление на църквата (под това име узакони Пиментовата гурпа незабравимият ексшеф на вероизповеданията Методи Спасов). За това време освен папагалски повторения на действията на Светия синод те не можаха да измислят нищо друго. Отличиха се с бойни действия по завземане на църковни сгради, докарваха неведнъж и подопечните им владици до унизителни положения. (Благодарение на изпитаните методи на тиия попове бабичките в Благоевградско се питат сега с памперс ли служи дядо Пимен.)

Щурм на Пловдивската митрополия е заплануван за 12 юни, съобщиха осведомени. Докато хората на дядо Арсениий взимат мерки, когато могат, още една политическа сила се сети за църквата. Нора Ананиева дотичала за информация по инцидентите в БПЦ до главния секретар на МС. Ще се включи ли БСП в играта сега, или ще изчака удобен предизборен момент за дивиденти, се питат духовници.
