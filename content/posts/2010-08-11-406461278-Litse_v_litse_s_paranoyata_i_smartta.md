---
title: "Лице в лице с параноята и смъртта"
description: Няма контрол какво се случва с психичноболните след изписването им, разказа в студиото на „Тази сутрин” Миролюба Бенатова
author: ["Миролюба Бенатова", "Виктор Николаев"]
date: 2010-08-11
tags: ["Код: Криминално", "психично здраве", "Параноята и смъртта", "Тази сутрин"]
cover:
  image: ./images/2010-08-11-406461278-Litse_v_litse_s_paranoyata_i_smartta/cover.webp
  hiddenInSingle: false
---

{{< video src="/miroluba-benatova/2010-08-11-406461278-Litse_v_litse_s_paranoyata_i_smartta.mp4" poster="/miroluba-benatova/2010-08-11-406461278-Litse_v_litse_s_paranoyata_i_smartta.jpg" >}}

Дори психиатрите нямат право да контролират психичноболните, когато те са извън болничното заведение, т.е. ако един психичноболен не попадне по спешност в психиатрия, той под никаква форма не е под контрол. Дали ще си пие лекарствата или не, след като бъде изписан, това е негов избор. Това обясни в студиото на „Тази сутрин” репортерът на bTV Миролюба Бенатова. Утре в „Код: Криминално” от 23 ч. по PRO.BG ще бъде излъчен филмът й [„Параноята и смъртта”](2013-01-11-za-paranoyata-i-smartta), заснет заедно с оператора Добромир Иванов.

Първите жертви на психичноболните стават роднините, защото те са първите, които ги срещат във фаза. След това са психиатрите. Най-тежко е обаче за близките на болните - едните си имат демоните, но другите и демони нямат. Всъщност, няма как един болен сам да избира дали да се лекува или не, след като той не приема лечението като такова. Той смята, че го тровят, допълни тя.

Има много хора, които имат психични диагнози, но в момента на престъплението не са били във фаза и не се приемат за невменяеми. От миналата година има разпоредба да се създаде регистър на психичноболните, но още не е ясно как да бъде направен. Лекарите сега нямат регламент, които да им позволява да контролират къде отиват тези изписани, заяви още репортерът на bTV.

Откъс от филма, както и целия разговор с Миролюба Бенатова, вижте в прикачения видеофайл.

*Източник: [bTV](https://btvnovinite.bg/406461278-Litse_v_litse_s_paranoyata_i_smartta.html)*
