---
title: "Днес се гледа делото срещу българския „терорист“"
description: Районният съд в София изслуша днес свидетелите по делото срещу 35-годишния Янко Динчев, който в края на месец август задържа за 5 часа свои познати като заложници, с искането да получи медийна изява.
author: ["Миролюба Бенатова"]
date: 2006-01-06
tags: ["НСБОП", "Янко Димчев-Джузо", "заложници"]
---

Тогава с Динчев се свърза репортерът на БТВ Миролюба Бенатова, която е свидетел по делото. Присъдата ще бъде ясна на 18-ти януари.
На 26-ти август миналата година Янко Динчев, по прякор Джузо, се опита да убеди и медиите, и полицията, че е взел заложници съвсем насериозно.

Днес обаче Асен Иванов и Антонина Дончева свидетелстваха, че са знаели, че ставащото е театър и че нищо лошо няма да им се случи. Самият Динчев сравни действията си с ядреното "Ку-Ку" и заяви, че е разполагал само с газов пистолет.

В крайна сметка Джузо е обвинен, че е задържал заложници, като е поставил условие към държавата и обществена организация - в случая поисканото интервю от БТВ.

Джузо повтори, че е употребен от НСБОП и поръчковите убийства от последните години у нас се инициират от висши представители на МВР.

*Източник: [bTV](https://btvnovinite.bg/46179-Dnes_se_gleda_deloto_sreshtu_balgarskiya_&amp;quot;terorist&amp;quot;.html)*
