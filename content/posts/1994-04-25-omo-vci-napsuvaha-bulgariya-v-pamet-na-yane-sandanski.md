---
title: ОМО-вци напсуваха България в памет на Яне Сандански
author: 
  - Миролюба Бенатова
  - 168 часа, бр. 16/1994, стр. 5
date: 1994-04-25
tags: [ 'ОМО „Илинден“', 'Гоце Делчев', 'Роженски манастир']
cover:
  image: ./images/1994-04-25-omo-vci-napsuvaha-bulgariya-v-pamet-na-yane-sandanski/cover.webp
  caption: "Татарчев успя да стигне до Роженския манастир. Снимка: Хачик Румян"
  hiddenInSingle: false
---

Полицията не допусна симпатизантите на ОМО „Илинден“ до Роженския манастир. Окръжната прокуратура в Благоевград забрани сборището на ОМО-вци.

Те твърдяха, че искат да поставят само по една китка на гроба на Яне Сандански, който е край манастира.

Групата им от стотина човека седя с часове в с. Хотово и проклина българската държава и законите ѝ.

Полицаи връщаха всички коли, за които се усъмниха, че пътуват активисти.

Само Иван Татарчев успя да стигне до Роженския манастир. Главният прокурор посети приятеля си игумен Евсевий и запраши към Гоце Делчев.

Около обяд лидерът на ОМО-вци Константинов и говорителят на незаконната организация пробваха да пробият полицейския кордон с „Лада Самара“, но опитът им остана неуспешен.

Традиционният събор на Роженския манастир отново се провали.
