---
title: 168 Награди
date: 2000-05-26
author:
  - 168 часа, бр. 21/2000, стр. 25
tags: ['награди', 'журналистика']
---

{{< figure src="../../images/2000-05-26-168-nagradi/cover.webp" attr="Миролюба Бенатова" align=center >}}

Поощрителна награда за журналистическо разследване получи репортерката от „168 часа“ Миролюба Бенатова. Материалът [„Университетската болест - рушвет“](1999-07-16-universitetskata-bolest-rushvet) е впечатлил председателя на Фондация „Свободна и демократична България“ Димитър Паница и журито на ежегодните награди, които фондацията присъжда. Емил Спахийски от в. „Сега“ отнесе 2000 долара и плакет на Георги Чапкънов за репортажите си от войната в Косово. В раздел „Журналистическо разследване“ наградата отиде при Христо Христов от в. „Демокрация“. Призът за коментари и анализи получи Ивайло Дичев за публикации във в. „24 часа“.

Журито, в което участват главни редактори, представители на медии и интелектуалци, е пресяло най-добрите 168 публикации на над 70 автори.
