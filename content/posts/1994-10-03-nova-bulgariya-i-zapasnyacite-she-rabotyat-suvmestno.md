---
title: „Нова България“ и запасняците ще работят съвместно
author: 
  - Миролюба Бенатова
  - 168 часа, бр. 39/1994, стр. 20
date: 1994-10-03
tags: ['Партия „Нова България“', 'Съюз на офицерите и сержантите от запаса', 'приватизация']
---

Председателите на Партия „Нова България“ и Съюза на офицерите и сержантите от запаса обсъдиха политическата обстановка в страната и по-нататъшните си съвместни действия.

Изход от кризисната ситуация партията и съюзът ще търсят в единодействието и активното участие в изборите с ОПТ, Отечествения съюз, Политически кръг „Зора“, Партия Либерали, ХДП и женското движение на Емилия Масларова.

„Нова България“ пое ангажимент към Съюза на запасните офицери и сержанти да подпомага създадената от тях асоциация на частните предприемачи, както и да улесни участието на офицерите в приватизацията.

От своя страна Съюзът ще подкрепя усилията за създаване на патриотичен съюз и ще издигне компетентни кадри от своите структури в управлението на държавата, договориха се председателите.
