---
title: На „Слово на живот“ не му пука от съда
author: 
  - Миролюба Бенатова
  - 168 часа, бр. 10/1994
date: 1994-03-07
tags: [ 'секта', 'Слово на живот', 'пастор Бакалов', 'съдебен процес' ]
---

Върховният съд най-сетне отмени регистрацията на фондация
„Слово на живот“. Неясно описаните цели в устава ѝ не давали
възможност за преценка дали не противоречат на конституцията.
Освен това в документите нямало данни за адреса на седалището,
както и лицето, подало иска. Поради тези неточности, а не
заради дейността ѝ е закрита фондацията.

Пред журналисти Георги Бакалов заяви, че няма намерение да
променя нищо след съдебното решение и Библейският център с
училище на бул. „Сливница“ в София ще продължи да работи като
проява на фондацията. Не се разбра под шапката на коя
деноминация ще се регистрира сектата след три месеца,
както гласи изискването на МС.

Заличаването от съдебните регистри ни най-малко не пречи на
плановете на Георги Бакалов да проведе Южноевропейска
конференция на вярата в началото на април. В брошурата на
сдружението се каздва, че на нея ще говори и Улф Екман.
Випускът на Библейското училище също ще завърши
безпрепятствено през май.
