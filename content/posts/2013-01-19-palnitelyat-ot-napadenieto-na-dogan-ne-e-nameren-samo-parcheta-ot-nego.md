---
title: "В пистолета от нападението над Доган имало 3 патрона - 2 звукови и 1 с пипер"
description: Членовете на партията, които ожесточено ритат Октай Енимехмедов, едва ли ще бъдат наказани
author: ["Миролюба Бенатова"]
date: 2013-01-19
tags: ["ДПС", "Доган - сценарист или мишена", "Ахмед Доган", "МВР"]
cover:
  image: ./images/2013-01-21-kakvo-bi-stanalo-ako-gazoviyat-pistolet-na-oktai-enimehmedov-beshe-garmnal/cover.webp
  caption: "На част от кадрите се вижда, че оръжието няма пълнител. Снимка: БГНЕС"
  hiddenInSingle: false
---

На извънредна пресконференция тази вечер от МВР обявиха, пистолетът, с който бе заплашен Ахмед Доган, е бил изправен, а пълнителят се е счупил при обезвреждането на нападателя.

Според експертите на МВР, ако пистолетът, насочен към главата на Доган беше гръмнал, щял да го нарани, изплаши и разплаче, но не и да го убие.

„Действително отдолу не се вижда пълнител, оказва се, че е счупен. Пружината е изпаднала. Прокуратурата ще прецени дали става въпрос за опит за убийство или хулиганство.

{{< video src="/miroluba-benatova/2013-01-19-palnitelyat-ot-napadenieto-na-dogan-ne-e-nameren-samo-parcheta-ot-nego.mp4" poster="/miroluba-benatova/2013-01-19-palnitelyat-ot-napadenieto-na-dogan-ne-e-nameren-samo-parcheta-ot-nego.jpg" >}}

От столичната полиция обясняват, че не невъзможно тепнически писотлетът да засече два пъти. Оръжието е било технически изправен газов пистолет, който не е преправян в боен.

Началникът на столичната дирекция Валери Йорданов заяви, че в пистолета е имало три патрона - два сигналнозвукови и един с "технически пипер".

Трите патрона не са смъртоносни, защото със звуковите може да бъде само уплашен човек, а с другия - да му залюти на очите.

Октай Енимехмедов все още не е дал обяснение, не е казал дали живее в София. Една от версиите за случилото се е, че "това е нереализиран младеж, който търси изява", каза Валери Йорданов. Той уточни, че Енимехмедов е високоинтелигентен, учи във УАСГ и има високо мнение за себе си.

От думите на градския прокурор на София Николай Кокинов по-рано днес пък стана ясно, че членовете на партията, които ожесточено ритат нападателя, едва ли ще бъдат наказани.

*Източник: [bTV](https://btvnovinite.bg/bulgaria/palnitelyat-ot-napadenieto-na-dogan-ne-e-nameren-samo-parcheta-ot-nego.html)*
