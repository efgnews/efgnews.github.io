---
title: Само България се опъва на „Слово на живот“
author: 
  - Миролюба Бенатова
  - 168 часа, бр. 22/1994, стр. 6
date: 1994-06-06
tags: ['секта', 'Слово на живот', 'пастор Бакалов', 'Швеция']
---

Шведско списание съобщава, че 6 тамошни мисионери пристигнали в София във връка с откриване на незаконно Библейско училище.

Така то опровергава многократните изказвания на пастор Бакалов пред журналисти, че няма нищо общо със „Слово на живот“, Швеция, и съвпадението на имената е случайно и необвързващо.

Същото списание пише, че Улф Екман и стадото му приемат откриването на Библейско училище в София за победа.

„1993 г. се характеризираше с интензивно преследване на „Слово на живот“ в България. Опозицията беше по-силна от където и да е другаде, където „Слово на живот“ работи“, пише в бр. 1 от 1994 г. на едноименното списание на сектата, което се издава в централата на организацията в Упсала.
