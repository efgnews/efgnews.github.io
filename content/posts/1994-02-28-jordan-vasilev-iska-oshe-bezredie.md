---
title: Йордан Василев иска още безредие
author: 
  - Миролюба Бенатова
  - 168 часа, бр. 9/1994, стр. 7
date: 1994-02-28
tags: ['Йордан Василев', 'стачка']
cover:
  image: ./images/1994-02-28-jordan-vasilev-iska-oshe-bezredie/cover.webp
  caption: "Елена Константинова беше солидарна с колегите си, които я върнаха в годините на митингите и сините знамена. Снимка: Зафер Галибов"
  hiddenInSingle: false
---

След като изманипулира студентската стачка, шефът на общото събрание на БАН Йордан Василев направи последен опит да продължи безредието със стачка на научните работници.

„Професор на върха - науката в калта“, гласеше един от лозунгите на демонстрацията на учените от БАН. Те се опълчиха срещу „културния геноцид“ и изтъкнаха в декларация до парламента, че искат най-малко двойно увеличение на бюджета за научната сфера, създаване на национална стратегия, определяща мястото на науката в държавната политика и предварително обсъждане от националната академична общност на всички законопроекти, засягащи науката и висшето образование.
