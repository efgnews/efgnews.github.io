---
title: Войната на Темида срещу журналистите
description: 25-годишен инженер, майстор на спорта, знаещ три езика, продава найлонови пликове и иска да става пастор
author: 
  - Сийка Симеонова
  - 168 часа, бр. 1/1994, стр. 35, 38
date: 1994-01-03
tags: ['журналистика', 'Отечествен вестник', 'Софийски градски съд', 'Комисия за защита на конкуренцията']
---

Надпартийният български съд вече повече от година води ожесточена война срещу журналистите от “Отечествен вестник”. На 19 декември 1992 г. измамените от “Иневстгруп” колеги възстановяват кооперация “Отечествен фронт” и търсят правата си в Софийски градски съд.

Той след шестмесечно протакане отказва да възстанови кооперацията, посочвайки смешни аргументи. Магистратите се позовават на външния вид на документите, а не на тяхната съдържателна и доказателствена стойност.

Докладчика по делото Таня Райковска прави заключения не по факти, а по впечатления.

Колегите, без да подозират, че могат да имат работа със съучастници в убийството на вестника,  внасят възражения във Върховния съд. Той отхвърля аргументите на по-нисшата инстанции, но изнамира свои. Приема, че в гласуването за възстановяване на кооперацията са участвали и трима новоприети членове, въпреки че протоколът на събранието и нотариално заверената декларация на кооператорите опровергават това. Софийският градски съд предстои да се произнесе по решението на Комисията за защита на  конкуренцията, с което глобява АД “Отечество” за присвояване на търговска марка. Колегите се надяват поне този път съдът да се произнесе не по поръчка.
