---
title: Екстрасенси стягат редиците
date: 1994-10-31
author:
  - Миролюба Бенатова
  - 168 часа, бр. 43/1994, стр. 5
tags: ['екстрасенс', 'психотроника']
---

На фона на тиха музика и под наслов „Що е България и има ли тя бъдеще у нас“ в събота в София започна Националната конференция по психотроника.

Досегашните грешки и бъдещата си дейност обсъдиха в столичната зала „Средец“ представители на асоциация „Феномен“, „Астрознак“, Съюза на екстрасенсите и индийското дружество в България. 

Двеста лева за вход трябваше да извади всеки желаещ да участва в сбирката. А на сергиите за специализирана окултна литература цените стигаха до 600 лв. 

Криза в психотрониката отбелязаха участници. Нароилите се шарлатани ипечалбарското отношение били причината за нарастващото обществено недоверие към „чудотворците“.

Посветени в духовните тайни и лаици ще могат да се ограмотяват в бъдещ свободен факултет по психотроника.

Чрез анкета участниците събраха подробна информация за своите способности.
